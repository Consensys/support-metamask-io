---
title: "Portofele hardware compatibile cu MetaMask"
---

### MetaMask acceptă în prezent cinci tipuri de portofel hardware: AirGap Vault, Keystone, Lattice, Ledger și Trezor. Aceste portofele pot fi folosite pe extensia MetaMask pentru browser și vor putea fi accesate și din aplicația mobilă în actualizările viitoare.

:::info

#### Sunt în locul potrivit?

Dacă ești în căutarea unei explicații despre ce este un portofel hardware și de ce ar trebui să deții unul, continuă să citești mai jos.

Dacă ai nevoie de asistență cu privire la portofelul tău hardware, derulează în jos la secțiunea corespunzătoare.

Dacă îți configurezi un portofel hardware pentru prima dată **poți sa citești [Ghidul Utilizatorului](/privacy-and-security/user-guide-how-to-use-a-hardware-wallet) pentru configurația recomandată.**

:::

####

## Ce este un portofel hardware? Și de ce ar trebui să am unul?

Pentru a înțelege mai bine portofelele hardware, trebuie să intri puțin "sub capota" Ethereum-ului. Hai să vedem mai întâi la ce ne referim când vorbim despre un "portofel". La prima vedere e un concept intuitiv: este un dispozitiv digital pentru bani digitali și alte lucruri. La fel se întâmplă și în cazul unui portofel adevărat, poți să ai câteva monede, dar și poze cu pisica sau familia ta. Ei bine, în portofelul tău MetaMask poți stoca niște monede, dar și Criptokitties sau un gif animat al unui zombie. Destul de asemănător până acum.

Ei bine, se pare că numirea acestuia 'portofel' este puțin o metaforă. Deși este o metaforă bună în ceea ce privește experiența noastră cu acesta, nu reprezintă cu exactitate ceea ce se întâmplă din punct de vedere tehnologic. Conținutul "portofelului" tău constă de fapt în _activele atribuite adresei tale pe blockchain_. Când trimiți "către" cineva ETH, aceștia nu *merg *nicăieri; este pur și simplu dedus din soldul ETH alocat adresei tale și reatribuit balanței adresei la care a fost trimis. Nu uita, un blockchain public se mai numește și _tehnologie cu regiștri distribuiți_ și toate portofelele noastre sunt linii din acel registru; soldul nostru, activele noastre sunt coloanele, iar mașina virtuala Ethereum (EVM) este contabilul nostru automat.

În acest sens, MetaMask este 'pur și simplu' o aplicație web care trimite cereri către blockchain-ul Ethereum: pentru informații despre ce active sunt alocate adresei tale; pentru a trimite tokeni de la o adresă la alta și așa mai departe. Face acest lucru folosind fraza ta secretă de recuperare.

Adresa ta publică Ethereum este o jumătate dintr-o pereche: mai exact _o pereche de chei criptografice_ Jumătatea publică, adică adresa ta, poate fi trimisă oricui fără teama că această persoană va putea să o pirateze sau să-ți fure fondurile. Jumătatea privată, adică fraza ta secretă de recuperare, autentifică pe oricine o deține să aibă acces complet la adresa ta cât și la toate conturile asociate acesteia **Ține minte: “nu deții cheile, nu deții fondurile”. .**

MetaMask este extrem de sigur și atâta timp cât nimeni nu are acces la fraza ta secretă de recuperare ([ai notat-o într-o locație secretă offline, nu?](/getting-started/user-guide-secret-recovery-phrase-password-and-private-keys)), contul tău ar trebui să fie securizat. Există însă mulți alți factori care sunt în afara controlului Metamask și a inginerilor săi de securitate: cât de sigur este browser-ul tău, dacă cineva deține controlul fizic asupra computerului tău, sau de exemplu preia controlul computerului folosind un virus.

Din acest motiv, recomandarea noastră este dacă stochezi orice valoare semnificativă în portofelul MetaMask - sau pur și simplu bunuri care sunt importante pentru tine - să folosești un portofel hardware pentru o măsură suplimentară de siguranță.

Știind toate acestea:

## Sumar:

### **Un portofel hardware este un dispozitiv fizic, în afara computerului tău care securizează cheile portofelului tău și acționează ca un firewall între atacatori și conținutul portofelului. **

Pentru a tranzacționa cu fonduri securizate de un portofel hardware, va trebui să interacționezi cu portofelul hardware pentru a aproba tranzacția. În acest fel, chiar dacă cineva obține cumva acces la portofelul tău MetaMask, nu va putea muta fonduri din el.

## AirGap Vault

- [Conectează AirGap Vault la MetaMask](https://support.airgap.it/guides/metamask/)
- [AirGap Vault - Android Play Store](https://play.google.com/store/apps/details?id=it.airgap.vault&hl=en_US&gl=US)
- [AirGap Vault - iOS App Store](https://apps.apple.com/us/app/airgap-vault-secure-secrets/id1417126841)

## Keystone

- [Leagă Keystone de portofelul tău MetaMask](https://support.keyst.one/3rd-party-wallets/eth-and-web3-wallets-keystone/bind-metamask-with-keystone)
- [Cum să conectezi Keystone la aplicația mobilă MetaMask și să trimiți ETH](https://support.keyst.one/3rd-party-wallets/eth-and-web3-wallets-keystone/metamask-mobile)
- [Cum să utilizezi Keystone cu aplicația mobilă MetaMask pentru dApps prin WalletConnect](https://support.keyst.one/3rd-party-wallets/eth-and-web3-wallets-keystone/metamask-mobile/defi-with-metamask-mobile)
- [Cum se configurează rețelele EVM pe aplicația mobilă Metamask](https://support.keyst.one/3rd-party-wallets/eth-and-web3-wallets-keystone/metamask-mobile/configuring-evm-chains-on-metamask-mobile)
- [Cum să beneficiezi de securitatea portofelului hardware folosind coduri QR transparente](https://consensys.net/blog/news/metamask-x-keystone-how-to-benefit-from-hardware-wallet-security-using-transparent-qr-code/)
- Pentru a înțelege mai bine propunerea celor de la Keystone despre îmbunătățirea securității [vezi aici.](https://blog.keyst.one/blind-signing-a-security-black-hole-for-the-ethereum-community-13f909b848b6).
- Pentru subiecte avansate cu privire la caracteristicile de securitate Keystone, inclusiv introducerea entropiei personalizate, [citește aici](https://support.keyst.one/general-navigation-guide#advanced-users).

## Lattice

- Dacă ești utilizator nou, asigură-te că ai configurat corect: [https://gridplus.io/setup](https://gridplus.io/setup)
- Consultă documentația GridPlus despre cum sa începi utilizarea Metamask și Lattice [aici](https://docs.gridplus.io/setup/metamask).

## Ledger

Ledger are o documentație extinsă pentru utilizatorii MetaMask. Iată câteva articole care te vor ajuta sa începi:

- [Configurează și utilizează MetaMask pentru a-ți accesa contul Ledger Ethereum](https://support.ledger.com/hc/en-us/articles/4404366864657-Set-up-and-use-MetaMask-to-access-your-Ledger-Ethereum-ETH-account?docs=true)
- [Nu îmi pot vedea tokenii Bep-20 în contul de Ledger pe rețeaua BNB Smart Chain (BSC), ce pot face?](https://support.ledger.com/hc/en-us/articles/4406111561617-I-don-t-see-my-BEP-20-tokens-in-my-Ledger-Binance-Smart-Chain-BSC-account-what-can-I-do-?support=true)
- [Cum să-ți accesezi contul Ledger de pe rețeaua Polygon](https://support.ledger.com/hc/en-us/articles/4418394184209-How-to-access-your-Ledger-Polygon-MATIC-account-via-Metamask?docs=true)

:::warning

#### Ai probleme la conectarea Ledger la MetaMask în browser-ul Firefox?

Din cauza modificărilor lansate în versiunea Firefox v112, poți experimenta probleme la contectarea Ledger cu MetaMask, în browser-ul Firefox: metoda de conectare nu mai este compatibilă cu browser-ul Firefox. [Echipa de asistență Ledger descrie aici o alternativă temporară](https://support.ledger.com/hc/en-us/articles/10371387758493). De asemenea, poți utiliza un browser bazat pe Chrome, pentru a putea folosi în continuare MetaMask.

:::

## Trezor

- Consultă documentația Trezor privind utilizarea cu MetaMask [aici](https://wiki.trezor.io/Apps:MetaMask).
