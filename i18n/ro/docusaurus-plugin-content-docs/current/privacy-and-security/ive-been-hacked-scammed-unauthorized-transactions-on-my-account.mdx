---
title: "Am fost înșelat de hackeri (tranzacții neautorizate în contul meu) "
---

În această situație, portofelul tău este cel mai probabil compromis (cineva a obținut acces neautorizat). Pașii de mai jos descriu o metodă de limitare a daunelor: este posibil să poți salva unele fonduri din contul tău înainte de a fi înlăturate.

### Urmează acești pași cât mai curând posibil:

1. Instalează MetaMask pe un alt browser (sau [un alt profil de browser](https://consensys.net/blog/metamask/how-to-manage-multiple-wallets-with-metamask/)). Pentru mobil, vei avea nevoie de un al doilea dispozitiv, care să-ți permită să creezi o nouă instanță MetaMask (dacă elimini MetaMask de pe dispozitivul tău mobil și nu ai [copii de rezervă pentru fraza secretă de recuperare(SRP)](/privacy-and-security/what-is-a-secret-recovery-phrase-and-how-to-keep-your-crypto-wallet-secure), nu vei putea să îl reaccesezi).
2. **Creează un portofel MetaMask nou** pe noul browser, profil de browser sau dispozitiv mobil.
3. Notează fraza secretă de recuperare(SRP) în ordinea corectă și păstreaz-o într-un loc sigur. **Nu o împărtăși niciodată, nimănui**.
4. Revino la contul compromis și **trimite toate fondurile rămase în contul nou creat.**. Dacă suspectezi că poate exista un [script de tip sweeper](/privacy-and-security/staying-safe-in-web3/sweeper-bots-scripts) pe contul compromis, nu trimite nici un ETH adițional sau alți tokeni pentru a plăti pentru gas (dacă există un sweeper, încearcă să urmezi îndrumările noastre de [aici](/privacy-and-security/staying-safe-in-web3/fighting-back-against-sweeper-bots)).
5. După ce ai finalizat mutarea tuturor fondurilor disponibile, **întrerupe utilizarea vechiului portofel **și a oricăror conturi asociate cu fraza secretă de recuperare(SRP) compromisă.
6. [Raportează înșelătoria](/privacy-and-security/how-to-report-a-scam)to the relevant authorities.

**Din nefericire, tranzacțiile nu pot fi anulate și nici fondurile lipsă nu pot fi restaurate. MetaMask este un [portofel 100% administrat de către tine (self-custodial)](/getting-started/metamask-is-a-self-custodial-wallet), ceea ce înseamnă că nu putem controla accesul la conturile utilizatorilor și nici nu putem interveni pentru a salva contul sau fondurile tale.**

## **De ce s-a întâmplat asta? **

Datorită amplorii și întinderii web3, există o abundență enormă de modalități de atac care ar fi putut fi cauza compromiterii portofelului tău. Câteva motive comune sunt enumerate mai jos:

- De exemplu, computerul tău a fost compromis cu un software rău intenționat și ți-ai salvat informațiile private pe computer, permițându-i să identifice și să extragă fraza secretă de recuperare(SRP).
- Ai vizitat un site web de phishing, rău intenționat care ți-a furat informațiile.
- Ai dat cheia ta privată sau fraza secretă de recuperare(SRP) unei alte persoane sau unui site.
- Ai acordat unei aplicații descentralizate (dApps) sau unui contract smart al unui site, acces nelimitat la fondurile tale. (află cum să revoci accesul [aici](/privacy-and-security/how-to-revoke-smart-contract-allowances-token-approvals)).
- Ai instalat o extensie MetaMask falsă care ți-a furat fondurile.

Dacă vrei să știi mai multe despre tipurile de înșelătorii, vizitează secțiunea noastră [Cum să fii siguranță în Web3](/privacy-and-security/staying-safe-in-web3/).

Încearcă să analizezi istoricul browser-ului tău și să-ți scanezi computerul, pentru a elimina orice încălcare ulterioară a informațiilor. Dacă descoperi site-uri web suspecte de phishing, urmează pașii din articolul nostru [Cum să raportezi o înșelătorie](/privacy-and-security/how-to-report-a-scam) astfel încât să putem preveni acest lucru pe viitor. Dacă ai informații suplimentare după propria investigație, te rugăm să ne anunți.
