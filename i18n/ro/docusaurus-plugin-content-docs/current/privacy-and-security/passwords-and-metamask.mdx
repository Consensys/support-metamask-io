---
title: "Ce este “Fraza Secretă de Recuperare” și cum să-ți protejezi portofelul crypto"
---

:::note

#### Ești nou în spațiul crypto și web3?

Accesează [MetaMask Learn](https://learn.metamask.io/) pentru o experiență de învățare simplă, concepută special pentru nou-veniți în web3. Este complet gratuit, disponibil în mai multe limbi și include instrumente utile cum ar fi simulări, pentru a te ajuta să capeți încredere în tine în timp ce utilizezi MetaMask.

:::

Fraza secretă de recuperare (SRP - abreviere în limba engleză) este o frază unică de 12 cuvinte, generată la prima inițiere MetaMask. Fondurile tale sunt conectate la acea frază. Dacă vreodată îți pierzi/uiți parola locală, fraza secretă de recuperare îți va permite să îți recuperezi portofelul. Îți recomandăm să notezi fraza secretă de recuperare pe o foaie de hârtie și să o păstrezi într-un loc sigur. (Dacă îți păstrezi parola în format fizic, reduci riscul de a fi furată de pe dispozitivul tău.)

## **Cu MetaMask, controlul asupra portofelului aparține deținătorului unei chei principale (acela ești TU!)**

Nici măcar echipa MetaMask nu te poate ajuta să-ți recuperezi portofelul și conturile dacă îți pierzi fraza secretă de recuperare (SRP). Atâta timp cât păstrezi fraza secretă de recuperare în siguranță, nimeni nu poate autoriza tranzacții din conturile portofelului tău.

Există multe beneficii când utilizezi un portofel virtual 100% administrat de către tine (self-custodial):

- Nici o instituție nu poate manipula accesul la fondurile tale. Ai auzit vreodată fraza “nu ai cheile, nu ai banii? ("not your keys, not your crypto" - eng). Despre asta e vorba. Dacă folosești un portofel administrat de către altcineva (o organizație sau o altă entitate controlează portofelul și acționează în numele tău), rămâne doar încrederea că acea entitate nu va fugi cu fondurile tale.
- Nici un comerciant cu care tranzacționezi prin intermediul MetaMask nu îți poate accesa datele, exceptând cele pe care le dezvălui tu.
- Portofelul tău MetaMask poate fi folosit aproape ca un pașaport, prin **dovada digitală de identitate.**[Ethereum Name Service](https://ens.domains/) (ENS) este probabil cel mai bun exemplu că deținerea de portofele 100% administrate de utilizator (self-custodial) capătă interes.

**În schimb? **Pentru că portofelul MetaMask este administrat doar de către tine, responsabilitatea portofelului tău este în totalitate a ta.\
**Să nu împărtășești niciodată cu nimeni frază secretă de recuperare (SRP).** Împărtășind SRP-ul cu cineva este ca și cum i-ai spune PIN-ul de la cardul tău bancar sau i-ai da cheile de la casă. I-ar oferi acelei persoane abilitatea de a accesa și transfera toate fondurile tale. Echipa MetaMask nu o să ceară niciodată fraza. **Dacă cineva de pe orice site ți-o cere, este evident că încearcă să te înșele și să îți fure fondurile.**

Dacă vrei să vezi un video despre asta, [acest video](https://youtu.be/-b1tQnOI-no) te va ajuta.

## **Mai jos sunt câteva sfaturi de securitate pentru a te ajuta să-ți protejezi portofelul**

<details>
<summary>Care este diferența dintre fraza secretă de recuperare (SRP) și o parolă? De ce am nevoie de amândouă?</summary>

<div>

MetaMask criptează local fraza secretă de recuperare cu parola ta. În momentul cand blochezi portofelul, nimeni nu poate accesa fondurile până nu introduce din nou parola locală. Dacă îți uiți parola, poți intra din nou în cont cu ajutorul SRP-ului, acesta fiind cheia de access la portofelul tău. Este important să știi că nici MetaMask și nimeni altcineva nu poate să schimbe sau să îți recupereze frază secretă de recuperare dacă se pierde. Ai grijă de ea! Pentru mai multe informații despre asta,[vezi articolul](/getting-started/user-guide-secret-recovery-phrase-password-and-private-keys).

</div>
</details>

<details>
<summary> Cum să afli (și recuperezi) Fraza Secretă de Recuperare (SRP) </summary>
<div>
Când instalezi pentru prima dată MetaMask ți se va solicita să setezi fraza secretă de recuperare (SRP) și parola. Dacă o pierzi, ar trebui să o poți recupera dacă îți amintești parola și ai o copie a datelor din seif. Poți încerca să găsești datele seifului (fie local pe computer, fie pe o copie de rezervă a computerului) folosind[aceste instrucțiuni](/managing-my-wallet/secret-recovery-phrase-and-private-keys/how-to-recover-your-secret-recovery-phrase).

:::warning

#### Atenție!

Dacă îți pierzi fraza secretă de recuperare (SRP) și îți uiți parola, nu există nicio modalitate de a recupera fraza și de a-ți accesa contul.

:::

</div>
</details>

<details>
  <summary> Nu distribui SRP-ul și cheile private </summary>
  <div>
    Acest lucru a fost menționat deja, dar nu strica să fii minuțios: oricine
    are SRP-ul tău sau cheile private poate fura tokenii din conturile tale. Nu
    împărtăși niciodată SRP-ul sau cheile private cu nimeni — nici măcar cu
    echipa MetaMask, chiar dacă nu îți vom cere niciodată aceste informații.
    Dacă cineva pretinde că este membru al echipei MetaMask și îți solicită
    aceste informații, te rugăm să le raportezi imediat utilizând [canalele
    noastre oficiale de
    asistență.](/getting-started/how-to-contact-metamask-support)
  </div>
</details>

<details>
<summary>Dacă ai un număr mare de tokeni în conturi, ia în considerare un portofel hardware.</summary>

<div>

Portofelele hardware, cum ar fi Trezor și Ledger, sunt de obicei considerate a fi o modalitate mai sigură de a-ți păstra tokenii. Ele stochează cheile private offline, ceea ce înseamnă că trebuie să fii în posesia fizică a portofelului pentru a semna tranzacții - o barieră considerabilă pentru escrocii online.

</div>
</details>

Acestea sunt sfaturi de bază, dar nu reprezintă în niciun caz o listă exhaustivă de opțiuni de securitate. Fii la curent cu tendințele și actualizările de securitate a tokenilor, învățând de la comunitatea Ethereum, citind materiale utile (cum ar fi această postare) și alăturându-te canalelor de discuții [ca acesta](https://community.metamask.io/).

Dacă observi membri ai comunității care au probleme cu securitatea, nu ezita să distribui această postare. Nu uita, dacă ai nevoie de ajutor sau dorești să raportezi conturi care imită MetaMask, ia[legătura cu noi](/getting-started/how-to-contact-metamask-support).

Mai ai întrebări? Consultă secțiunea noastră de [întrebări frecvente](https://metamask.io/faqs.html) și alte articole de pe această pagină sau intră în contact cu asistența MetaMask folosind butonul "Începe o conversație" de pe [pagina noastră de suport.](https://support.metamask.io/hc/en-us)
