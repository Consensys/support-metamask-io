---
title: "Informatie over aangepaste netwerken verifiëren"
---

Als een website aan je vraagt om een aangepast netwerk aan MetaMask toe te voegen, krijg je de gegevens te zien die MetaMask gebruikt om met het netwerk te communiceren. MetaMask voert een basisvalidatie van deze informatie uit, en waarschuwt je als er iets mis is of ongewoon lijkt. MetaMask zorgt er ook voor dat hetzelfde netwerk niet meer dan één keer kan worden toegevoegd. Echter,** MetaMask controleert geen aangepaste netwerken** , en zelfs als de validatie van MetaMask klopt, kan het netwerk schadelijk zijn of verkeerd voorgesteld door de website die het heeft aangevraagd.

**Zie onze gebruikershandleiding [hier](/networks-and-sidechains/managing-networks/user-guide-custom-networks-and-sidechains) voor meer informatie en een inleiding tot aangepaste netwerken.**

Net zoals het je eigen verantwoordelijkheid is om de Ethereum-adressen te controleren waarmee je transacties verricht, is het ook je eigen verantwoordelijkheid om de aangepaste netwerken te controleren die je aan MetaMask toevoegt. In dit artikel geven we advies over hoe je dat kunt doen.

Als een website vraagt om een aangepast netwerk toe te voegen, geeft MetaMask de volgende bevestiging weer:

<div class="center-container">
  <div class="img-medium">
    <img
      src={
        require("../../../../../../img/i18n/legacy/custom-network.png").default
      }
      alt="custom-network.png"
    />
  </div>
</div>

Deze bevestiging laat **de netwerkinformatie zien die de website heeft verstrekt**. _Er is geen garantie dat deze informatie correct is_. Vertrouw daarom de informatie op dezelfde manier als dat je de website vertrouwt.

Als je in de bevestiging op 'Alle details bekijken' klikt, kun je alle netwerkinformatie zien die door de website is verstrekt, waaronder:

- **Naam netwerk**: De naam die MetaMask met het netwerk associeert.
- **URL netwerk:** De URL die MetaMask gebruikt om het netwerk te openen.
- **Keten-ID:** Het keten-ID dat MetaMask gebruikt om transacties voor het netwerk te ondertekenen.
- **Valutasymbool:** Het valutasymbool dat MetaMask gebruikt voor de eigen valuta van het netwerk.
  - Bijvoorbeeld, voor het Ethereum-mainnet is het valutasymbool ETH en voor Gnosis Chain is het symbool xDAI (werd behouden na de fusie).
- **URL block explorer (optioneel):** De URL die MetaMask aan je verstrekt voor het controleren van je accounts, transacties, etc. Het equivalent van [etherscan.io](https://etherscan.io), maar voor het netwerk in kwestie.

Als je om een of andere reden niet zeker bent van de juistheid van de netwerkinformatie, raden we je aan om ter controle de volgende stappen uit te voeren:

- Ga naar [Chainlist,](https://chainlist.wtf/) en zoek naar de verstrekte keten-ID en/of naam van het netwerk. Als MetaMask zegt dat sommige informatie niet overeenkomt, zou je het probleem op Chainlist moeten kunnen identificeren. Als het aangepaste netwerk niet op Chainlist wordt weergegeven, is het ofwel heel erg nieuw, ofwel mogelijk van twijfelachtige kwaliteit.
- Zoek online naar de naam van het netwerk en probeer de volgende vragen te beantwoorden. Hoe meer vragen je kunt antwoorden met 'ja', hoe meer redenen je hebt om te geloven dat het netwerk legitiem is. Houd er rekening mee dat er veel oplichters en nep-mediakanalen zijn, vooral op Telegram.
  - Heeft het netwerk een website? Als het antwoord ja is, lijkt het een legitieme website? Heeft het een lijst met netwerkgegevens?
  - Heeft het netwerk een officieel account op sociale media, zoals Twitter? Heeft het veel volgers? Ziet het er als een gerenommeerd netwerk uit? Wat wordt er zoal over het netwerk gezegd?
  - Kun je personen identificeren die het netwerk beheren? Zijn ze zichtbaar op sociale media? Hebben ze veel volgers?
  - Zijn er nieuwsberichten over het netwerk?

Voor de meeste netwerken moet het vrij duidelijk zijn of ze legitiem zijn of niet, en of de website al dan niet accurate informatie verstrekt. Als je na het voltooien van deze stappen nog steeds niet zeker bent, is het beter om het netwerk pas toe te voegen nadat je meer onderzoek hebt gedaan.
