---
title: "Wat is een geheime herstelzin, en hoe beveilig je je crypto-wallet?"
---

:::note

#### Nieuw bij crypto en web3?

Ga naar [MetaMask Learn](https://learn.metamask.io/) voor een eenvoudige leerervaring, speciaal ontworpen voor nieuwkomers in web3. Het is volkomen gratis, beschikbaar in meerdere talen, en bevat nuttige hulpmiddelen zoals simulaties om je te helpen je weg te vinden met MetaMask.

:::

Je geheime herstelzin (SRP) is een unieke zin van 12 woorden die wordt gegenereerd wanneer je MetaMask voor het eerst instelt. Je fondsen zijn met deze zin verbonden. Als je je wachtwoord ooit verliest, kun je via je geheime herstelzin je wallet en fondsen herstellen. Schrijf het op papier en verberg het ergens, leg het in een kluisje of gebruik een beveiligde wachtwoordmanager. Sommige gebruikers graveren hun herstelzin zelfs in een metalen plaatje! (Door je SRP in een fysiek, offline formaat op te slaan, wordt het risico van hacken geëlimineerd.)

## **Bij het gebruik van MetaMask heeft de houder van de belangrijkste sleutel de controle over de wallet (jij dus!)**

Als je je geheime herstelzin verliest, kan ook het team van MetaMask je niet helpen om je wallet en de bijbehorende accounts te herstellen. Zolang je deze zin veilig bewaart, kan niemand ongeoorloofde transacties tekenen vanaf de accounts(s) van je wallet.

Er zijn veel voordelen verbonden aan het gebruik van een self-custody wallet. Bijvoorbeeld:

- **Geen enkele instelling kan je toegang tot je fondsen manipuleren**. Ooit gehoord van de uitdrukking "niet je sleutels, niet je crypto"? Nou, dit is waar het naar verwijst. Als je een beheerde wallet gebruikt (waarbij een organisatie of derde partij in wezen de wallet beheert en handelt volgens jouw instructies), is er weinig anders dan vertrouwen dat de bewaarder ervan weerhoudt er met je fondsen vandoor te gaan.
- Geen enkele verkoper waarmee je via MetaMask transacties doet, heeft toegang tot meer van je persoonlijke gegevens dan je onthult.
- Je MetaMask-wallet kan bijna als een paspoort worden gebruikt, waardoor **digitaal bewijs van identificatie** mogelijk is. De [Ethereum Name Service](https://ens.domains/) (ENS) is misschien wel het meest prominente voorbeeld dat zelfbeheerd wallet-eigendom deze route steeds vaker volgt.

**De keerzijde?** Omdat je zelf je MetaMask-wallet beheert, ligt de verantwoordelijkheid om deze wallet veilig te houden, helemaal bij jezelf.

**Deel je geheime herstelzin met niemand**. Beschouw het delen van je geheime herstelzin als het delen van je pincode van je bankkaart of het afgeven van de sleutels van je huis. Hiermee geef je iemand anders het vermogen om al je fondsen te openen, en te verplaatsen. Het MetaMask-team zal je nooit om je herstelzin vragen. **Als** **iemand,** **of** **een website,** **je vraagt om deze te delen, proberen ze je op te lichten.**

Als je sneller leert via beelden, kan [deze korte video](https://youtu.be/-b1tQnOI-no) je helpen.

## **Hier zijn een paar basistips die je helpen om je wallet te beveiligen**

<details>
<summary>Wat is het verschil tussen een geheime herstelzin en een wachtwoord? Waarom heb ik beide nodig?</summary>

<div>

MetaMask versleutelt lokaal je geheime herstelzin met je wachtwoord. Dit betekent dat als je je wallet vergrendelt, niemand je fondsen kan gebruiken totdat je je wachtwoord opnieuw invoert. Als je je wachtwoord vergeet, kun je opnieuw toegang tot je account krijgen met de geheime herstelzin (SRP), die dus de sleutel is om toegang te krijgen tot je wallet. Het is belangrijk om te weten dat noch MetaMask, noch iemand anders je seed phrase kan wijzigen of herstellen als je deze verloren hebt. Bewaar het op een veilige plaats! Voor meer informatie hierover, [zie hier](https://metamask.zendesk.com/hc/en-us/articles/4404722782107-User-Guide-Secret-Recovery-Phrase-password-and-private-keys).

</div>
</details>

<details>
<summary>Hoe je geheime herstelzin te onthullen (en te herstellen)</summary>

<div>

Je wordt gevraagd om je SRP en wachtwoord in te stellen wanneer je MetaMask voor het eerst installeert. Als je je herstelzin verliest, kun je deze toch nog herstellen. Hiervoor moet je je wachtwoord kunnen herinneren EN een kopie van je kluisgegevens hebben. Je kunt via [deze instructies](https://metamask.zendesk.com/hc/en-us/articles/360018766351) proberen om je kluisgegevens (lokaal op je computer of op een back-up van de computer) te vinden.

:::warning

#### Waarschuwing!

Als je je geheime herstelzin verliest _EN_ je wachtwoord bent vergeten, is het niet meer mogelijk om de herstelzin te herstellen en toegang te krijgen tot je account.

:::

</div>
</details>

<details>
<summary>Deel je SRP en privésleutels met niemand</summary>

<div>

Dit is eerder al ter sprake gekomen, maar het kan geen kwaad om grondig te zijn: iedereen die jouw SRP of privésleutels heeft, kan tokens van je accounts verwijderen. Deel nooit je SRP of privésleutels met iemand, zelfs niet het MetaMask-team, hoewel we je **nooit** om deze informatie zullen vragen. Beweert iemand dat hij een MetaMask-medewerker is en vraagt hij je om deze informatie? Meld dit dan onmiddellijk via onze [officiële ondersteuningskanalen](https://metamask.zendesk.com/hc/en-us/articles/360058969391).

</div>
</details>

<details>
<summary>Als je een groot aantal tokens op je accounts hebt staan, kun je erover nadenken om een hardware-wallet aan te schaffen.</summary>

<div>

[Hardware-wallets](https://metamask.zendesk.com/hc/en-us/articles/4408552261275), zoals Trezor en Ledger, worden beschouwd als een veiligere manier om je tokens te bewaren. De privésleutels worden er offline in opgeslagen, zodat je de wallet fysiek moet bezitten om transacties te ondertekenen. Dit is een aanzienlijk obstakel voor online oplichters.

</div>
</details>

Dit zijn basistips, maar de lijst met beveiligingsopties is nog een stuk langer. Blijf op de hoogte van de laatste trends en updates op het vlak van tokenbeveiliging, door te leren van de Ethereum-gemeenschap, informatieve artikelen te lezen of door actief deel te nemen op discussiekanalen[](https://community.metamask.io/).

Als je ziet dat leden van de gemeenschap met de beveiliging van hun tokens worstelen, kun je deze post met hen delen. Als je hulp nodig hebt, of accounts wilt rapporteren die zich als MetaMask voordoen, [neem dan contact op](https://metamask.zendesk.com/hc/en-us/articles/360058969391).

Heb je nog vragen? Bekijk onze [Veelgestelde vraggen](https://metamask.io/faqs.html) en andere artikelen op deze pagina, of neem contact op met MetaMask via de knop'start een gesprek' op onze [ondersteuningspagina](https://support.metamask.io/hc/en-us).
