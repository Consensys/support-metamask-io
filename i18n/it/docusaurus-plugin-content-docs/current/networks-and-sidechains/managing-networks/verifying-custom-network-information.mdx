---
title: "Verifica delle informazioni di rete personalizzate"
---

Quando un sito web richiede l'aggiunta di una rete personalizzata a MetaMask, ti vengono presentate le informazioni che MetaMask utilizzerà per interagire con la rete. MetaMask esegue alcune convalide di base su queste informazioni e ti avvisa se ravvisa qualcosa di errato o insolito. MetaMask, tra l'altro, impedirà che la stessa rete venga aggiunta più di una volta. Tuttavia, **MetaMask non verifica le reti personalizzate** e anche se la convalida di MetaMask è corretta, la rete potrebbe essere dannosa o falsificata dal sito web che l'ha richiesta.

**Per maggiori informazioni e un'introduzione alle reti personalizzate, consulta la nostra Guida all'uso [qui](/networks-and-sidechains/managing-networks/user-guide-custom-networks-and-sidechains).**

Così come è tua responsabilità verificare gli indirizzi Ethereum con cui effettui le transazioni, è anche tua responsabilità verificare eventuali reti personalizzate che aggiungi a MetaMask. In questo articolo condivideremo alcuni consigli su come farlo.

Quando un sito web richiede l'aggiunta di una rete personalizzata, MetaMask visualizza la seguente conferma:

<div class="center-container">
  <div class="img-medium">
    <img
      src={
        require("../../../../../../img/i18n/legacy/custom-network.png").default
      }
      alt="custom-network.png"
    />
  </div>
</div>

Questa conferma mostra **le informazioni di rete fornite dal sito web**. _Non vi è alcuna garanzia che queste informazioni siano corrette_. Pertanto, dovresti fidarti delle informazioni nella stessa misura in cui ti fidi del sito web.

Se fai clic su "Visualizza tutti i dettagli" nella conferma, puoi vedere tutte le informazioni di rete fornite dal sito web, che includono:

- **Nome Rete**: il nome che MetaMask assocerà alla rete.
- **URL rete: **l' URL che MetaMask utilizzerà per accedere alla rete.
- **Chain ID: **l'ID della chain che MetaMask utilizzerà per firmare le transazioni per la rete.
- **Simbolo valuta: **il simbolo della valuta che MetaMask utilizzerà per la valuta nativa della rete.
  - Ad esempio, per Ethereum Mainnet, il simbolo della valuta è ETH, e per Gnosis Chain, il simbolo è xDAI (mantenuto dopo la loro fusione).
- **Block Explorer (facoltativo): **l'URL a cui MetaMask ti indirizzerà per ispezionare i tuoi account, le tue transazioni ecc. L'equivalente di [etherscan.io](https://etherscan.io), ma per la rete in questione.

Se per qualsiasi motivo non sei sicuro della correttezza delle informazioni di rete, ti consigliamo di eseguire i seguenti passaggi per verificarle:

- Visita [Chainlist](https://chainlist.wtf/)e cerca l'ID della chain fornito e/o il nome della rete. Se MetaMask ti avvisa che alcune informazioni non corrispondono, dovresti essere in grado di identificare il problema su Chainlist. Se la rete personalizzata non è inclusa nell'elenco di Chainlist, potrebbe essere estremamente nuova o forse di qualità discutibile.
- Cerca su Google il nome della rete e prova a rispondere alle seguenti domande. Più le risposte sono affermative, più ragioni hai per credere che la rete sia legittima. Tieni presente che esistono molte truffe e canali falsi di social media, in particolare su Telegram.
  - La rete ha un sito web? Se ha un sito, sembra un sito legittimo? Elenca i dettagli della rete?
  - La rete ha un account Twitter ufficiale o un altro account sui social media? Ha molti follower? Sembrano rispettabili? Cosa dicono le persone della rete?
  - Riesci a identificare i gestori la rete? Sono visibili sui social media? Hanno molti follower?
  - Ci sono articoli di notizie sulla rete?

Per la maggior parte delle reti, capire se sono legittime o meno e se il sito web fornisce informazioni accurate o meno dovrebbe essere ovvio. Se non sei ancora sicuro dopo aver completato questi passaggi, dovresti rifiutare la richiesta di aggiungere la rete, fare ulteriori ricerche e forse riprovare più tardi.
