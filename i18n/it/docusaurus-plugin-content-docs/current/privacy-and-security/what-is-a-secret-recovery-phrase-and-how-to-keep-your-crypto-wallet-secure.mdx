---
title: "Che cos'è una 'frase di backup' e come proteggere il tuo portafoglio per criptovaluta"
---

:::note

#### Ti stai avvicinando per la prima volta alle criptovalute e al web3?

Vai su [MetaMask Learn](https://learn.metamask.io/) per accedere a un'esperienza di apprendimento intuitiva, concepita appositamente per coloro che si avvicinano per la prima volta al web3. È completamente gratuito, disponibile in più lingue e offre strumenti utili come le simulazioni per aiutarti a orientarti con MetaMask.

:::

La frase di backup segreta (SRP) è una frase unica di 12 parole che viene generata alla prima configurazione di MetaMask. I tuoi fondi sono collegati a quella frase. Se perdi la tua password, la frase di backup segreta ti consente di recuperare il tuo portafoglio e i tuoi fondi. Annotala su carta e nascondila da qualche parte, mettila in una cassetta di sicurezza o usa un gestore di password sicuro. Alcuni utenti incidono la loro frase persino su lastre di metallo. (Conservare la frase di backup segreta in un formato fisico e offline elimina il rischio di hacking).

## **Con MetaMask, il controllo del tuo portafoglio appartiene al detentore di una chiave master (ovvero TU).**

Se perdi la tua frase di backup segreta, neanche il team di MetaMask potrà aiutarti a recuperare il tuo account o i relativi portafogli. A condizione che tu mantenga questa frase al sicuro, nessuno potrà firmare transazioni non autorizzate dagli account del tuo portafoglio.

Ci sono molti vantaggi nell'utilizzare un portafoglio di autocustodia. Ad esempio:

- **Nessun istituto può influenzare l'accesso ai tuoi fondi**. Hai mai sentito la frase "niente chiavi, niente criptovaluta"? Ecco a cosa si riferisce. Se utilizzi un portafoglio con custodia (in cui un'azienda o una terza parte controlla essenzialmente il portafoglio e agisce secondo le tue istruzioni), c'è ben poco oltre alla fiducia che impedisce al custode di appropriarsi dei tuoi fondi.
- Nessun commerciante con cui effettui transazioni tramite MetaMask può ottenere più dati personali di quelli da te forniti.
- Il tuo portafoglio MetaMask può essere utilizzato quasi come un passaporto, consentendo **una prova d'identità digitale**. [Ethereum Name Service](https://ens.domains/) (ENS) è forse l'esempio più evidente di come l'autocustodia del portafoglio stia seguendo questa strada.

**Il compromesso?** Dato che un portafoglio MetaMask è autogestito, la responsabilità di mantenerlo al sicuro spetta interamente a te.

**Non condividere mai con nessuno la tua frase di backup segreta**. Condividere la tua frase di backup segreta con qualcuno sarebbe come consegnare il codice PIN della tua carta di credito o le chiavi della tua casa. Darebbe a quella persona la possibilità di accedere e trasferire tutti i tuoi fondi. Il team di MetaMask non ti chiederà mai la frase segreta. **Se qualcuno o qualche sito web ti chiede di condividerla, vuol dire che stanno cercando di truffarti. **

Se preferisci l'apprendimento visivo, [questo breve video](https://youtu.be/-b1tQnOI-no) dovrebbe esserti utile.

## **Ecco alcuni suggerimenti di base sulla sicurezza per aiutarti a proteggere il tuo portafoglio **

<details>
<summary>Che differenza c'è tra una frase di backup segreta e una password? Perché ci vogliono entrambe?</summary>

<div>

MetaMask crittografa localmente la tua frase di backup segreta con la tua password. Ciò significa che quando blocchi il tuo portafoglio, nessuno può utilizzare i tuoi fondi finché non inserisci nuovamente la tua password. Se dimentichi la password, puoi recuperare l'accesso al tuo account con la frase di backup segreta, che è una chiave che possiedi solo tu per accedere al tuo portafoglio. È importante sapere che né MetaMask né nessun altro può modificare o recuperare la tua frase seme in caso di smarrimento. Custodiscila per bene. Per ulteriori informazioni su questo tema, [consulta qui](https://metamask.zendesk.com/hc/en-us/articles/4404722782107-User-Guide-Secret-Recovery-Phrase-password-and-private-keys).

</div>
</details>

<details>
<summary>Come rivelare (e recuperare) la frase di backup segreta</summary>

<div>

Alla prima installazione di MetaMask ti verrà richiesto di impostare la frase di backup segreta e la password. Se la perdi, dovresti essere in grado di recuperarla se ricordi la tua password E se hai una copia dei dati del tuo vault. Puoi provare a trovare i dati del tuo vault (sia localmente sul tuo computer che su un backup del computer) seguendo [queste istruzioni](https://metamask.zendesk.com/hc/en-us/articles/360018766351).

:::warning

#### Attenzione!

Se perdi la tua frase di backup segreta _e_ dimentichi la tua password, non c'è nessun modo per recuperare la frase e accedere al tuo account.

:::

</div>
</details>

<details>
<summary>Non condividere la tua frase di backup segreta e le chiavi private</summary>

<div>

Di questo ne abbiamo già parlato, ma non fa male essere scrupolosi: chiunque abbia la tua frase di backup segreta o le tue chiavi private può rimuovere i token dai tuoi account. Non condividere mai la tua frase di backup segreta o le chiavi private con nessuno, nemmeno con il team di MetaMask, anche se non ti chiederemo **mai** queste informazioni. Se qualcuno afferma di essere un membro del team di MetaMask e ti chiede queste informazioni, segnalalo immediatamente utilizzando i nostri [canali di supporto ufficiali](https://metamask.zendesk.com/hc/en-us/articles/360058969391).

</div>
</details>

<details>
<summary>Se hai un numero elevato di token nei tuoi account, prendi in considerazione l'idea di acquistare un portafoglio hardware.</summary>

<div>

[I portafogli hardware](https://metamask.zendesk.com/hc/en-us/articles/4408552261275), come Trezor e Ledger, sono comunemente considerati il modo più sicuro per archiviare i token. Memorizzano le chiavi private offline, il che significa che devi possedere fisicamente il portafoglio per firmare le transazioni, una robusta barriera per i truffatori online.

</div>
</details>

Questi sono alcuni suggerimenti di base, ma non sono affatto un elenco esaustivo delle opzioni di sicurezza. Tieniti aggiornato sulle tendenze e sugli aggiornamenti della sicurezza dei token imparando dalla community di Ethereum, leggendo materiale utile (come questo post) e partecipando ai canali di discussione [come questo](https://community.metamask.io/).

Se incontri membri della community alle prese con problemi di sicurezza, non esitare a condividere questo post. Ricorda che se hai bisogno di aiuto o vuoi segnalare degli account che imitano MetaMask, [contattaci](https://metamask.zendesk.com/hc/en-us/articles/360058969391).

Hai altre domande? Dai un'occhiata alle [Domande frequenti](https://metamask.io/faqs.html), agli altri articoli in questa pagina oppure contatta il supporto MetaMask tramite il pulsante "Avvia una conversazione" sulla nostra [homepage del supporto](https://support.metamask.io/hc/en-us).
