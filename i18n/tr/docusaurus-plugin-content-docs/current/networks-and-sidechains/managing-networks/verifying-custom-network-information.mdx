---
title: "Özel ağ bilgilerini doğrulamak"
---

Bir web sitesi MetaMask'a bir özel ağ eklemenizi talep ettiğinde, MetaMask'ın ağ ile etkileşime girmek için kullanacağı bilgiler size sunulur. MetaMask bu bilgileri temel bir doğrulamadan geçirir ve herhangi bir yanlış ya da olağan dışı bulguya rastlaması halinde sizi uyarır. MetaMask ayrıca aynı ağın birden fazla kez eklenmesini engeller. Bununla birlikte **MetaMask, özel ağları doğrulamaz** ve MetaMask'ın doğrulama kontrolünden geçse bile, ağ kötü amaçlı veya istek gönderen websitesi tarafından yanıltıcı şekilde sunulmuş olabilir.

**Daha fazla bilgi ve özel ağlara giriş için [buradaki](/networks-and-sidechains/managing-networks/user-guide-custom-networks-and-sidechains) Kullanıcı Kılavuzumuza göz atın.**

Nasıl ki işlem yaptığınız Ethereum adreslerini doğrulamak sizin sorumluluğunuzdaysa, MetaMask'a eklediğiniz özel ağları doğrulamak da aynı şekilde sizin sorumluluğunuzdadır. Bu makalede, bu işlemin nasıl yapılacağı hakkında bazı tavsiyelerde bulunuyoruz.

Bir web sitesi özel bir ağ ekleme isteği gerçekleştirdiğinde, MetaMask aşağıdaki onayı görüntüler:

<div class="center-container">
  <div class="img-medium">
    <img
      src={
        require("../../../../../../img/i18n/legacy/custom-network.png").default
      }
      alt="custom-network.png"
    />
  </div>
</div>

Bu onay, **web sitesinin sağladığı ağ bilgilerini** gösterir. _Bu bilgilerin doğru olduğunun garantisi yoktur_. Bu nedenle, bu bilgilere web sitesine güvendiğiniz ölçüde güvenmelisiniz.

Onay ekranında "Tüm ayrıntıları görüntüle" seçeneğine tıkladığınızda, web sitesi tarafından sağlanan aşağıdakiler gibi tüm ağ bilgilerini görebilirsiniz:

- **Ağ Adı**: MetaMask'ın ağ ile ilişki kuracağı ad.
- **Ağ URL'si:** MetaMask'ın ağa erişmek için kullanacağı URL.
- **Zincir Kimliği:** MetaMask'ın ağ için işlemleri imzalamakta kullanacağı zincir kimliği.
- **Para Birimi Sembolü: **MetaMask'ın ağın yerel para birimi için kullanacağı para birimi sembolü.
  - Örneğin Ethereum Mainnet için para birimi sembolü ETH ve Gnosis Zinciri için bu sembol (birleşme sonrası alınan) xDAI şeklindedir.
- **Blok Gezgini URL'si (isteğe bağlı):** MetaMask'ın hesaplarınızı, işlemlerinizi vb. denetlemek için sizi yönlendireceği URL'dir ve söz konusu ağ için [etherscan.io](https://etherscan.io)'nun benzeridir.

Herhangi bir nedenle ağ bilgisinin doğruluğundan emin değilseniz doğrulamak için aşağıdaki adımları izlemenizi öneririz:

- [Chainlist](https://chainlist.wtf/)'i ziyaret edin ve size sağlanan zincir kimliği ve/veya ağın adını burada arayın. MetaMask bazı bilgilerin eşleşmediğini söylüyorsa problemi Chainlist üzerinde belirleyebiliyor olmanız gerekir. Özel ağ Chainlist üzerinde hiç listelenmemişse bu durum son derece yeni ya da şüphe uyandıran bir ağa işaret eder.
- Ağın adını Google'da arayın ve aşağıdaki soruları cevaplamaya çalışın. Ne kadar fazla soruya "evet" cevabı verirseniz, ağın meşru olduğuna inanmak için o kadar fazla sebebiniz var demektir. Özellikle Telegram üzerinde birçok dolandırıcılık ve sahte sosyal medya kanalı olduğunu unutmayın.
  - Ağın bir web sitesi var mı? Varsa akla uygun görünüyor mu? Ağ ayrıntılarını listeliyor mu?
  - Ağın resmi bir Twitter veya başka bir sosyal medya hesabı var mı? Çok sayıda takipçisi var mı? İtibarlı görünüyor mu? İnsanlar ağ hakkında ne söylüyor?
  - Ağı yöneten herhangi bir kişiyi belirleyebiliyor musunuz? Sosyal medyada varlık gösteriyor mu? Çok sayıda takipçisi var mı?
  - Ağ hakkında herhangi bir haber makalesi var mı?

Çoğu ağın meşru olup olmadığı ve web sitesinin doğru bilgi sağlayıp sağlamadığı oldukça açık bir şekilde görülebilir. Bu adımları tamamladıktan sonra da hala emin değilseniz ağı ekleme isteğini reddetmeli, daha fazla araştırma yapmalı ve belki daha sonra tekrar denemelisiniz.
