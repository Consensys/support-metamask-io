---
title: "Kullanıcı Kılavuzu: Takas"
---

**MetaMask Takas,** tam olarak isminde belirtildiği şekilde işlem yapmanıza olanak tanıyan bir MetaMask özelliğidir: bir kripto parayı bir başkasıyla takas etmek (ERC-20 token'lar ve bunların NFT'lerden farkı hakkında daha fazla bilgi için [kullanıcı kılavuzumuza](/managing-my-tokens/user-guide-tokens) göz atın). Çok kullanışlı ve kolaydır, ayrıca ilgilendiğiniz token'ları edinmeniz için gereken adımları ve üçüncü taraf akıllı sözleşmelere maruz kalma ihtiyacını büyük ölçüde azaltır.

MetaMask Takas, şu anda aşağıdaki ağlarda kullanılabilir:

- Ethereum mainnet
- BNB Akıllı Zincir
- Avalanche C-Chain
- Polygon
- Optimism
- Arbitrum.

<div class="center-container">
  <div class="img-medium">
    <img
      src={
        require("../../../../../img/i18n/legacy/MetaMask_user_guide_swaps.png")
          .default
      }
      alt="MetaMask kullanıcı kılavuzu takas"
    />
  </div>
</div>

### **Takas yapmadan önce bilinmesi gerekenler:**

- Bir token ERC-20 standardına uygun olsa bile, **üzerinde araştırma yapmadan** token satın almamalı ya da edinmemelisiniz. Kripto para birimlerinin ve merkeziyetsiz finansın yeniliklerinden biri, programlamaya dayalı doğalarıdır. Yani token'lar statik varlıklar olmak zorunda değildir; kullanımını ve cüzdanınıza olan etkilerini belirleyebilecek fonksiyonlara sahip olabilir. [Burada](https://www.reddit.com/r/CryptoCurrency/comments/owkokz/scam_alert_vera_tokens/) bunun bir örneğini görebilirsiniz. Tabii ki nispeten daha iyi niyetli uyarılar da var: Örneğin, edinebileceğiniz bazı token'lardan kazanmayı amaçladığınız faydaya ulaşmak için onları belirli bir platformda stake etmeniz gerekebilir.
- **Kayma**, tıklayarak kabul ettiğiniz fiyat ile MetaMask Takas'ın tolere edeceği son işlem fiyatı arasındaki değişim miktarıdır. Merkeziyetsiz finans ve kripto paraların son derece likit ve dalgalanan doğası göz önüne alındığında, fiyatlar saniyeden saniyeye değişebilir. Bu nedenle, Takas özelliği işleminizin başarıyla tamamlanmasını sağlamak için kabul ettiğiniz fiyat ile nihai fiyat arasında biraz fark olmasına izin verir, ancak sizi ani artışlardan veya düşüşlerden koruyabilmek için bu fark çok yüksek olmaz.

<div class="center-container">
  <div class="img-medium">
    <img
      src={
        require("../../../../../img/token-swaps/i-did-a-swap-but-received-fewer-tokens-or-less-fiat-value-than-i-expected-why-/MetaMask_user_guide_swaps_slippage.png")
          .default
      }
      alt="MetaMask kullanıcı kılavuzu takas kayma (slippage)"
    />
  </div>
</div>

- MetaMask, MetaMask'ın standart token listesinde yer alacak kadar yaygın veya bilindik token'ları **özel token'lar** olarak adlandırmıştır; MetaMask'ta ağ olarak Ethereum mainnet'i ([veya diğer birkaç popüler ağı](/managing-my-tokens/custom-tokens/how-to-display-tokens-in-metamask)) seçmişseniz bu token'lar varsayılan olarak algılanır. Takas yoluyla cüzdanınıza bir miktar token eklemişseniz, ancak (birkaç dakikanın ardından) onları göremiyorsanız (unutmayın ki blok zinciri hızlıdır, ancak **anında güncellenmez**), [bu token'ları manuel olarak eklemeyi deneyebilirsiniz](/managing-my-tokens/custom-tokens/how-to-display-tokens-in-metamask).
- **Destek makalelerimiz yalnızca MetaMask Takas içindir**. Başka bir deyişle, MetaMask, MetaMask Takas düğmesinin kullanımı ile gerçekleşen takas işlemleri için destek sağlar. Doğrudan farklı bir platformda veya başka bir DEX üzerinde takas yapıyorsanız, MetaMask bazı genel yönlendirmeler veya yardım sağlayabilir, ancak **bunlar kesin bilgi olarak kabul edilmemelidir**; yardım için, takas yaptığınız borsa veya platformun destek ekibine veya topluluğuna ulaşabilirsiniz.

:::warning

#### Unutmayın: MetaMask, takas işleminizde sadece bir aracıdır!

MetaMask Takas'ı kullandığınızda, MetaMask'ın bir teklif toplayıcı veya aracı olarak hareket ettiğini unutmayın. Teklifleri bir araya getirip size en avantajlı teklifi sunuyoruz. Buradan işleme mevcut platform/likidite sağlayıcısı ile devam edip etmeyeceğinize karar verebilirsiniz. MetaMask, likiditeyi sağlamaz, alım-satım işlemini gerçekleştirmez ve size token satmaz.

:::

### Başlamaya hazır mısınız?

MetaMask Eklenti veya Mobil'den hangisinde olduğunuz fark etmez; istediğiniz token'lar birkaç tık (veya dokunuş) uzağınızda.

MetaMask uygulamasının ana ekranında, içinde oklar bulunan, dikdörtgen şekilli, 'Takas' olarak işaretlenmiş düğmeyi bulun. O düğmeye basın gitsin!

Karşınıza Takas ana ekranı çıkacak.

<div class="center-container">
  <div class="img-medium">
    <img
      src={
        require("../../../../../img/i18n/legacy/MetaMask_user_guide_swaps_amount.png")
          .default
      }
      alt="MetaMask kullanıcı kılavuzu takas miktarı"
    />
  </div>
</div>

#### **Takas işleminizi hazırlama**

- İlk olarak sahip olduğunuz, yani 'harcamak' istediğiniz token'ı üst taraftaki aşağı açılır menüyü kullanarak seçin.
- Daha aşağıda, ikinci aşağı açılır menüyü kullanarak edinmek istediğiniz token'ı seçin.
- İlk token'ın miktarını, harcamak istediğiniz miktara ve edinmek istediğiniz tutara ulaşana kadar yukarı ve aşağı yönde ayarlayın.
- Ekranın en altında bir "Teklif al" düğmesi bulunuyor. O düğmeye basın gitsin!

Uygulamanın en iyi fiyatı aradığını göreceksiniz. **Bu işlem, MetaMask Takas işlemini piyasadaki en ucuz ve en iyi takas hizmeti haline getiren gizemli bir bileşendir**. Siz Takas aramasını izlerken arka planda devam eden birçok şey vardır.

Öncelikle Takas, sizin için en avantajlı takas kurunu bulmak üzere tüm merkeziyetsiz token borsalarında ve token takas protokollerinde bir arama gerçekleştirir.

Aynı zamanda, bir işlem gönderirseniz işlemin büyük olasılıkla geçerli olmasını sağlamak için test işlemleri yürütür ve işlemin geçerli olma ihtimali düşükse o seçenekleri liste dışında bırakır. **MetaMask böylelikle kullanıcıları başarısız işlem sıkıntısından kurtarmaktadır**: Ethereum mainnet gas ücretleri ve token akıllı sözleşmelerinin karmaşıklığı göz önünde bulundurulduğunda, başarısız bir işlem sizi anlaşılmaz bir hata kodu ile yetinmek zorunda bırakarak kayda değer bir finansal zarara yol açar. Takas başarısızlık oranı çok düşüktür ve iyileştirmeler ile bu oranı sıfıra yaklaştırma çalışmaları devam etmektedir.

Bazı dikkatli kullanıcılar, önceki ekranın sol alt köşesinde "%3 kayma" şeklinde bir ifadeyi fark edebilirler. Kayma, Takas'ın sizin lehinize kullandığı başka bir parametredir ve yukarıda daha ayrıntılı olarak açıklanmıştır.

Bu nedenle, yoğun DeFi hesaplamaları tamamlandığında, teklif ekranını görürsünüz:

###

#### **Takas işleminizi gerçekleştirme**

Burada bir sürü şey var ama telaşlanmayın. Öncelikle, en üstte Takas'ın daha önce bahsettiğimiz tüm çalışmaları sürekli olarak yapmaya devam ettiğini ve **en güncel fiyata ve bulunurluğa** ulaşmanızı sağladığını göreceksiniz.

Ana özellik, ekranın tam ortasındadır: **Son teklif itibarıyla** **elde edeceğiniz token miktarı** (kaymayı hesaba katarak) Kur oranı gibi bilgileri görüntüleyebilir ve isteğe bağlı olarak teklifin nasıl hesaplandığı ve gelişmiş gas ayarları için ayrıntılara inebilirsiniz.\
Bu başlı başına ayrı bir konu olsa da ([buradan](/transactions-and-gas/gas-fees/user-guide-gas) başlayabilirsiniz) ağın uygulayacağı ücret ve MetaMask ücretinin toplamıdır. **Devam etmek için hazırsanız Takas kaydırma çubuğunu ekranın üzerinde kaydırın gitsin!**

:::info

#### Takas ettiğim token'lar neden cüzdanımda görünmüyor?

Tüm blok zinciri işlemlerinde olduğu bu işlem de anlık olarak gerçekleşmez, ancak token'larınızı kısa bir süre içinde cüzdanınızda görebiliyor olmanız gerekir. Eğer nadir token'larla uğraşıyorsanız veya bunlar herhangi bir nedenle cüzdanınızda görüntülenemiyorlarsa [buradaki](/managing-my-tokens/custom-tokens/how-to-display-tokens-in-metamask) talimatları takip ederek onları cüzdanınıza ekleyebilirsiniz.

:::

#### **Takas Evrenine Ayak Basın**

MetaMask ile ilgili gerçekten inanılmaz olan ve size böylesine benzersiz bir token takas deneyimi sunabilmesini sağlayan şeylerden biri de **ağdan bağımsız olarak inşa edilmiş** olmasıdır: Bağlantı kurmak istediğiniz blok zinciri ağı Ethereum ile uyumlu olduğu sürece MetaMask'ı birlikte çalışacak şekilde yapılandırabilirsiniz.\
Bu ne demek mi?

**MetaMask takas işlemlerini diğer ağlarda da kullanabilirsiniz**. Ethereum ana ağı üzerinde olmanız gerekmez; **örneğin Takas'ı Polygon üzerinde de kullanabilirsiniz**. Diğer yan zincirler ve özel ağlar piyasaya girerken bunu denemek isteyebilirsiniz. Takas, herhangi bir Ethereum ile uyumlu ağ üzerinde token takası yapmanıza olanak tanır. Bunu herhangi bir üçüncü taraf platform ile doğrudan arayüz oluşturmadan, dolayısıyla potansiyel olarak hack'lenebilecek veya kötü niyetli akıllı sözleşmelere maruz kalmadan ve doğrudan cüzdanınızdan yapar.

Takas yoluyla _mainnet üzerindeki_ Ethereum olmayan token'ları edinme imkanına bile sahip olursunuz. Bu konuda daha fazla bilgi için Ethereum üzerindeki MATIC token'lar ile ilgili [buradaki](https://support.metamask.io/hc/en-us/articles/4404417979035) makalemize göz atın. Ama unutmayın: **Çoklu evrende daima [köprüleri ve portalları kullanarak](/networks-and-sidechains/managing-networks/user-guide-custom-networks-and-sidechains) gezinin.**

### **SSS**

[MetaMask Takas'ta neden bazı token'lar görünmüyor?](/token-swaps/why-are-some-tokens-missing-from-metamask-swaps)

[MetaMask Takas ile satın alınan token'lar için satın alma esnasındaki fiyatı nasıl görebilirim?](/token-swaps/how-do-i-see-the-price-at-time-of-purchase-for-tokens-bought-through-swaps)

[MetaMask takas işlemim neden başarısız oldu?](/token-swaps/why-did-my-metamask-swap-fail)

[Bekleyen bir takas işlemini nasıl iptal edebilirim?](/token-swaps/how-to-cancel-a-pending-swap)

[MetaMask Takas düğmesi neden kullanılamıyor/gri renkte?](/token-swaps/why-is-the-metamask-swap-button-unavailable---greyed-out)

**[Bir takas yaptım, ancak beklediğimden daha az token veya itibari para değeri elde ettim. Neden?](/token-swaps/i-did-a-swap-but-received-fewer-tokens-or-less-fiat-value-than-i-expected-why-)**

[Teklif alma hatası](/token-swaps/error-fetching-quote)

[Uniswap desteği ve sorun giderme ipuçları](/token-swaps/uniswap-support-and-troubleshooting-tips)

**[Kullanıcı kılavuzu: özel ağlar ve yan zincirler](/networks-and-sidechains/managing-networks/user-guide-custom-networks-and-sidechains)**
