---
title: "Donanım Cüzdanı Merkezi"
---

### MetaMask şu anda beş donanım cüzdanı türünü desteklemektedir: AirGap Vault, Keystone, Lattice, Ledger ve Trezor. Bu cüzdanlar Eklentide desteklenmektedir ve gelecek güncellemelerde Mobil'e de eklenecektir.

:::info

#### Doğru yerde miyim?

Donanım cüzdanının ne olduğu ve neden böyle bir cüzdana sahip olmanız gerektiği hakkında bir açıklama arıyorsanız, doğru yerdesiniz; okumaya devam edin.

Belirli bir donanım cüzdanınız hakkında destek/yardım arıyorsanız, ilgili bölüme geçmek için aşağı kaydırın.

İlk kez donanım cüzdanı kuruyorsanız, **önerdiğimiz yapılandırma için [Kullanıcı Kılavuzumuza](/privacy-and-security/user-guide-how-to-use-a-hardware-wallet) göz atın.**

:::

####

## Donanım cüzdanı nedir? Ve neden bir tanesine sahip olmalıyım?

Donanım cüzdanlarını anlamak, Ethereum için biraz "makinenin işleyişini anlamak" demektir. Öncelikle bir "cüzdan"dan bahsederken ne demek istediğimize bir göz atalım. İlk bakışta, bu kolayca anlaşılan bir kavramdır: dijital para ve diğer şeyleri saklamak için dijital bir saklama yeri. Gerçek bir cüzdanın içinde bir miktar para ve kedinizin veya ailenizin bazı resimleri bulunuyor; esasen MetaMask cüzdanınızda da bir miktar para ve birkaç Kripto-kedicik ve bir zombinin animasyonlu resmi yer alıyor. Şu ana kadar oldukça benzer.

Aslında buna "cüzdan" demek biraz mecazi bir kullanım. Onu nasıl deneyimlediğimiz açısından iyi bir benzetme; ancak teknolojik olarak neler olup bittiğini doğru şekilde göstermiyor. "Cüzdanınızın" içinde aslında _blok zincirinde adresinize atanmış varlıklar_ yer alıyor. "Birine" ETH gönderdiğimizde, hiçbir yere _gitmiyor_; sadece adresinize atanan ETH bakiyesinden düşülüyor ve gönderdiğiniz adresin bakiyesine ekleniyor. Unutmayın, açık blok zinciri _dağıtık hesap defteri teknolojisi_ olarak da adlandırılır ve tüm cüzdanlarımız, bu defterin içindeki satırlardır; tüm bakiyelerimiz, tüm elimizde tuttuklarımız sütunlardır ve Ethereum Sanal Makinesi, bizim otomatik muhasebecimizdir.

Bu anlamda, MetaMask "basitçe"; adresinize atanmış varlıklar hakkındaki bilgiler için, bir adresten diğerine token'lar "göndermek" için vb. Ethereum blok zincirine istekler gönderen bir web uygulamasıdır. Bunu Gizli Kurtarma Kodunuzu kullanarak yapar.

Açık Ethereum Adresiniz, bir çiftin, daha doğrusu bir _kriptolu anahtar çiftinin_ yarısıdır. Açık olan yarısını oluşturan adresinizi, hacklenme ve paranızın çalınması korkusu olmadan, herkese verebilirsiniz. Özel olan yarısını oluşturan Gizli Kurtarma Kodu ("tohum ifade" olarak da bilinir), elinde bulundurana, adres ve adresle ilişkili tüm hesaplar üzerinde tam ve eksiksiz bir erişim kazandırır. **Unutmayın: "anahtar sende değilse, para da senin değildir".**

MetaMask son derece güvenlidir; bu nedenle Gizli Kurtarma Kodunuza erişemedikleri sürece ([bu kodu güvenli ve çevrimdışı bir yere kaydettiniz, değil mi?](/getting-started/user-guide-secret-recovery-phrase-password-and-private-keys)) hesabınız güvende olacaktır. MetaMask ve güvenlik mühendislerinin kontrolünün dışında kalan birçok başka faktör de vardır: Tarayıcınızın ne kadar güvenli olduğu, birinin bilgisayarınıza fiziksel müdahale imkanı elde etmesi veya bir virüs kullanarak bilgisayarınızı ele geçirmesi gibi.

Bu nedenle, MetaMask cüzdanınızda önemli miktarda varlık (veya sizin için önemli olan varlıklar) saklıyorsanız, ikinci bir güvenlik önlemi olarak bir donanım cüzdanı kullanmanızı öneririz.

Tüm bu genel bilgileri verdikten sonra:

## Kısaca özetlemek gerekirse

### **Donanım cüzdanı, cüzdanınızdaki anahtarları koruyan ve saldırganlar ve cüzdanın içindekiler arasında bir güvenlik duvarı görevi gören, bilgisayarınızın dışında bulunan fiziksel bir cihazdır. **

Bir donanım cüzdanı tarafından güvence altına alınan varlıklarla işlem yaparken, işlemi onaylamak için donanım cüzdanı ile etkileşime geçmeniz gerekecektir. Bu şekilde, birisi bir şekilde MetaMask cüzdanınıza erişim kazansa bile, varlıkları oradan çıkarması engellenir.

## AirGap Vault

- [AirGap Vault'ı MetaMask'a bağlayın](https://support.airgap.it/guides/metamask/)
- [AirGap Vault - Android Play Store](https://play.google.com/store/apps/details?id=it.airgap.vault&hl=en_US&gl=US)
- [AirGap Vault - iOS App Store](https://apps.apple.com/us/app/airgap-vault-secure-secrets/id1417126841)

## Keystone

- [Keystone'unuzu MetaMask Cüzdanınıza Bağlama](https://support.keyst.one/3rd-party-wallets/eth-and-web3-wallets-keystone/bind-metamask-with-keystone)
- [Keystone'u MetaMask Mobil'e bağlama ve ETH gönderme nasıl yapılır](https://support.keyst.one/3rd-party-wallets/eth-and-web3-wallets-keystone/metamask-mobile)
- [Wallet Connect üzerinden merkeziyetsiz uygulamalar için MetaMask Mobil ile Keystone nasıl kullanılır](https://support.keyst.one/3rd-party-wallets/eth-and-web3-wallets-keystone/metamask-mobile/defi-with-metamask-mobile)
- [MetaMask Mobil'de EVM zincirleri nasıl yapılandırılır](https://support.keyst.one/3rd-party-wallets/eth-and-web3-wallets-keystone/metamask-mobile/configuring-evm-chains-on-metamask-mobile)
- [Şeffaf QR Kodları Kullanarak Donanım Cüzdanı Güvenliğinden Nasıl Yararlanırım](https://consensys.net/blog/news/metamask-x-keystone-how-to-benefit-from-hardware-wallet-security-using-transparent-qr-code/)
- Keystone'un güvenlik katma değerli teklifini anlamak için [buraya göz atın](https://blog.keyst.one/blind-signing-a-security-black-hole-for-the-ethereum-community-13f909b848b6).
- Özel entropi eklenmesi de dahil, Keystone'un güvenlik özellikleri ile ilgili gelişmiş konular için [buraya göz atın](https://support.keyst.one/general-navigation-guide#advanced-users).

## Lattice

- İlk kez Lattice'i kullanıyorsanız, kurulumu doğru yaptığınızdan emin olun: [https://gridplus.io/setup](https://gridplus.io/setup)
- MetaMask ve Lattice kullanmaya başlamak için GridPlus'ın dokümantasyonuna[buradan](https://docs.gridplus.io/setup/metamask) bakabilirsiniz.

## Ledger

Ledger, MetaMask kullanıcıları için geniş bir dokümantasyona sahiptir. İşte başlangıç için yardımcı olacak bazı bölümler:

- [Ledger Ethereum (ETH) hesabınıza erişmek için MetaMask'ı kurma ve kullanma](https://support.ledger.com/hc/en-us/articles/4404366864657-Set-up-and-use-MetaMask-to-access-your-Ledger-Ethereum-ETH-account?docs=true)
- [Ledger Binance Akıllı Zincir (BSC) hesabımda BEP-20 token'larımı göremiyorum, ne yapabilirim?](https://support.ledger.com/hc/en-us/articles/4406111561617-I-don-t-see-my-BEP-20-tokens-in-my-Ledger-Binance-Smart-Chain-BSC-account-what-can-I-do-?support=true)
- [MetaMask üzerinden Ledger Polygon hesabıma nasıl erişebilirim](https://support.ledger.com/hc/en-us/articles/4418394184209-How-to-access-your-Ledger-Polygon-MATIC-account-via-Metamask?docs=true)

## Trezor

- MetaMask ile birlikte çalışabilirlik hakkında bilgi için, Trezor'un dokümantasyonuna [buradan](https://wiki.trezor.io/Apps:MetaMask) göz atabilirsiniz.
